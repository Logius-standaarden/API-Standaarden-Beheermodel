# Communicatie

## Promotie

De API Standaarden worden via verschillende kanalen gepromoot. Ten eerste via het Kennisplatform API's als onderdeel van de Nederlandse API-strategie. Naast communicatie op de website van het kennisplatform, organiseert het platform regelmatig vrij toegankelijke bijeenkomsten.  
Daarnaast hebben meerdere API Standaarden de zogenaamde 'pas toe of leg uit' -status van Forum Standaardisatie. Dit betekent dat Forum Standaardisatie het gebruik van deze standaarden niet alleen actief promoot, maar in veel gevallen zelfs hard voorschrijft.  
Tot slot is Logius promotor van de standaarden. Zowel intern voor de toepassing van de standaarden in Logius voorzieningen als extern, door andere partijen te informeren en adviseren over de mogelijkheden van de standaarden.

## Publicatie

Als een nieuwe versie van de API Standaarden de status "In Gebruik" heeft, worden verschillende zaken gepubliceerd.  
Logius publiceert altijd de volledige specificaties van de standaarden op een deel van zijn website. Daarnaast wordt een persbericht uitgegeven, waarin de publicatie van nieuwe releases van de standaarden wordt aangekondigd.  
Aanvullend publiceert Logius alle genoemde documentatie zoals genoemd bij [Documentatie](#documentatie).

> een goed overzicht van alle versies van de standaarden die we beheren is beschikbaar op onze [Github omgeving](https://github.com/Logius-standaarden)

## Klachtenafhandeling

Klachten over de opzet of de uitvoering van het beheerproces kunnen ingediend worden bij Logius. Dit kan in principe via alle beschikbare kanalen. De indiener van de klacht krijgt zo spoedig mogelijk en altijd terugkoppeling over de voortgang van en beslissing over zijn klacht.  
De volledige klachtenprocedure is terug te vinden in het generieke beheermodel van Logius, afdeling standaarden. (volgt)

