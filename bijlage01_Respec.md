# Bijlage: Gebruik ReSpec
Voor publicatie van de standaarden die bij Logius en beheer zijn wordt
gebruik gemaakt van ReSpec. ReSpec is een applicatie om technische
documentatie te maken die publiceerbaar is op het net en gemakkelijk
kan worden geïndexeerd door zoekmachines om de documentatie vindbaar
te maken. Het is ontwikkeld ten behoeve van de documentatie van W3C
standaarden. Door gebruik te maken van ReSpec publiceren we documentatie
overeenkomstig een (de facto) W3C standaard.

ReSpec is een Javascript applicatie. Input voor ReSpec bestaat uit
teksten in HTML of [Markdown](https://www.markdownguide.org/), zie [[RFC7763]].
ReSpec combineert een serie input files tot één documentatiedocument
in HTML met een duidelijke inhoudsopgave en kruisverwijzingen naar de
verschillende secties en figuren.

ReSpec is ontwikkeld door een werkgroep van W3C en wordt actief
doorontwikkeld.

## Logius profiel
[Logius heeft een eigen profiel gemaakt op ReSpec](https://github.com/Logius-standaarden/respec) om Logius
organisatiespecifieke zaken, zoals layout, te ondersteunen.
Wijzigingen in de W3C versie worden regelmatig doorgevoerd
in de Logius versie.

De Logius ReSpec versie is zo algemeen mogelijk gemaakt zodat
deze door andere overheden in Nederland eenvoudig toegepast kan
worden. In de Logius versie gebruiken we zoveel mogelijk input
in Markdown formaat.

## Literatuurverwijzingen
ReSpec maakt gebruik van de online [Specref](https://www.specref.org/)
database van Literatuurverwijzingen. Deze database bevat referenties
naar, onder andere, referenties voor de W3C documentatie.

Voor Nederlandse documenten die niet in Specref staan maken we gebruik
van een standaard literatuurlijst die voor alle documenten gebruikt
kan worden en die apart beheerd wordt. Het beheer is onder meer nodig
om links naar online documentatie bij te houden.

## Links
- [Markdown documentatie](https://www.markdownguide.org/)
- [ReSpec documentatie](https://respec.org/docs/)
- [Respec wiki op de repository van W3C](https://github.com/w3c/respec/wiki)
- [Logius fork van Respec, gebruikt voor deze documentatie](https://github.com/Logius-standaarden/respec)
